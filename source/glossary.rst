**************
Begrippenlijst
**************

.. glossary::

  DBMS (database management system)
    Systeem voor het beheer van een verzameling databases.

  database
    Verzameling gestructureerde gegevens,
    met mogelijkheden om hierin efficiënt te zoeken en deze efficiënt en consistent aan te passen.

  relationele database
    Database gebaseerd op relationele principes (relationele algebra).
    Een relationele database bestaat uit een verzameling tabellen;
    een tabel bestaat uit een verzameling kolommen en rijen;
    elke kolom bevat gelijksoortige waarden.

  database server
    DBMS, of de computer waarop dit draait.
    Een toepassing (client) heeft via het internet toegang tot de betreffende database(s).
    Tegenwoordig wordt ook vaak een database als dienst (service) aangeboden:
    deze organisatie beheert het DBMS (en bijvoorbeeld de backup van de databases) voor de gebruikers.

  redundantie
    letterlijk: overtolligheid; een voorbeeld van redundantie is een gegeven dat op meerdere
    plekken in een database voorkomt. Als je dit gegeven verandert, moet je dit op meerdere plekken
    veranderen om de database consistent te houden.
    Redundantie wordt soms gebruikt in een database vanwege de snelheid, bijvoorbeeld door naast de
    basisgegevens ook daarvan afgeleide gegevens op te slaan. Bij een verandering van de basisgegevens
    moet je deze afgeleide gegevens opnieuw bepalen.
    Het doel van *normalisatie* is om een niet-redundante vorm te krijgen.

  consistent
    vrij van innerlijke tegenspraak of tegenstrijdigheden. Je kunt een database zien als een
    verzameling logische uitspraken. Een databast is inconsistent als je hieruit een tegenstrijdige uitspraak
    kunt afleiden - "P(a) en niet P(a)".

  NULL
    geeft in een database het *ontbreken van een waarde* aan ("niet ingevuld").
    Niet te verwarren met 0 of "" (de lege string): dat zijn waarden van een bepaald type.

  transactie
    (bewerking op een database - mogelijk op meerdere tabellen) (ACID)

  functionele afhankelijkheid (*functional dependency*)
    als een attribuut B volledig bepaald wordt door een ander attribuut A (op grond van het datamodel),
    dan noemen we B functioneel afhankelijk van A.
    In de gewenste (3e) normaalvorm zijn alle attributen alleen afhankelijk van de key,
    en niet van andere attributen.
